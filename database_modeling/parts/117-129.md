## 117. Navesti poznate vrste indeksa i ukratko objasniti?
- *Jedinstveni* - Ne dozvoljavanju ponavljanje istog ključa.
- *Grupišući (klasterovani)* - Podrazumevaju da su redovi u tabeli poredjani u nekom poretku (stoga može postojati samo jedan takav po tabeli).
- *Indeksi sa strukturom B-stabla* - Podaci se čuvaju u balansiranom stablu.
- *Bit-mapirani* - Indeks je organizovan kao niz vrednosti ključa. Uz svaku vrednost ključa sledi niz bitova, po jedan za svaki red tabele.
- *Heš indeksi* - Heš tabela gde se  vrednosti heš funkcije računaju na osnovu ključnih atributa.

## 118. Šta su grupišući indeksi? Implementacija? Karakteristike? Prednosti i slabosti u osnovu na ne-grupišuće indekse?
Podrazumevaju da su redovi u tabeli poredjani u nekom poretku (stoga može postojati samo jedan takav po tabeli).

Značajno ubrzavaju izdvajanje podsekvence redova u datom poretku.

Prednosti:
- višestruko ubrzano čitanje nizova redova po uslovu

Slabosti:
- usporeno održavanje
- ne ubrzava pristup pojedinačnim redovima

## 119. Šta su indeksi sa strukturom B-stabla? Implementacija? Karakteristike? Prednosti i slabosti?
Podaci se čuvaju u balansiranom stablu.
- svaki podatak je sadržan u listu jednake dubine
- čvorovi i listovi sadrže po više podataka
- veličina čvorova odgovara stranici diska

Danas podrazumevani indeksi, ako se ne navede drugačije.

Prednosti:
- jednostavni i efikasni algoritmi za održavanje

Slabosti:
- ne radi dobro ako je mnogo redova a malo različitih vrednosti ključa (tj. ako ima puno ponavljanja ključa)

## 120. Šta su bit-mapirani indeksi? Implementacija? Karakteristike? Prednosti i slabosti?
Indeks se sastoji od niza vrednosti ključa. Iza svake vrednosti ključa se nalazi niz bitova, za svaki red tabele po jedan. Odgovarajući bit je jedan ako taj red ima baš tu vrednost ključa.

Prednosti:
- ako ima malo različitih vrednosti ključa, onda je ova struktura efikasnija od B-stabla

Slabosti:
- u slučajevima sa puno različitih vrednosti ključa indeks postaje veliki a samim tim i manje efikasan

## 121. Šta su heš-indeksi? Implementacija? Karakteristike? Prednosti i slabosti?
Alternativa klasičnim indeksima. Računaju se heš vrednosti na osnovu ključnih atributa a onda se pomoću dobijene vrednosti neposredno pristupa podacima.

Alternativa je da se indeksira po heš-vrednostima.

Prednosti:
- efikasni za pristupanje pojedinačnim redovima sa tačno zadatim ključem

Slabosti:
- nisu dobri za pristum većem broju redova, ili kad operator poredjenja nije jednakost

## 122. Kada pravimo indekse, zašto i koliko ih pravimo? Da li uvek moramo da imamo indekse?
Prednosti:
- omogućavaju brži pristup konkretnim redovima tabele
- ako čitanje zahteva samo kolone sadržane u indeksu, onda tabeli ne mora ni da se pristupa

Slabosti:
- moraju da se održavaju (npr. posle svake INSERT, UPDATE, DELETE) akcije
- zauzimaju prostor
- mogu da povećaju granularnost ili broj zaključavanja katanaca

Da li neki indeks više koristi ili šteti zavisi od:
- da li se indeks uopšte koristi u upitima
- koliko upotreba indeksa doprinosi preformansama upita u kojima se koristi
- koliko su česti upiti gde se taj indeks koristi

Idealan broj i brsta indeksa zavisi od vrste, namene i strukture tabele i baze podataka, kao i od načina upotrebe. Obično se preporučuje 3-5 indeksa za transakcione tabele dok za analitičke nema ograničenja.

## 123. Šta je prečišćavanje sheme? Kako se odvija?
- Analiziranje logičkog modela
- Doslovna primena pravila integriteta
- Osnovno sredstvo primene su funkcionalne zavisnosti

## 124. Objasniti probleme koji nastaju usled redundantnih podataka.
- Redundantno čuvanje podataka - neki podaci se ponovljeno čuvaju
- Anomalije ažuriranja - ako se ažurira jedna kopija ponovljenog podatka, onda se moraju ažurirati sve kopije kako bi baza bila u konzistentnom stanju
- Anomalije dodavanja - zapisivanje podataka može biti nemoguće ako se ne zapišu i još neki podaci
- Anomalije brisanje - brisanje nekih podataka može biti nemoguće bez brisanja nekih drugih podataka

## 125. Uloga nedefinisanih vrednosti u rešavanju problema redundantnosti.
Nedefinisane vrednosti mogu da pomognu u rešavanju anomalija dodavanja i brisanja.

Ako moramo da dodamo podatak a ne znamo dodatne potrebne podatke, možemo da stavimo nedefinisane vrednosti.

Ako hoćemo da obrišemo neke podatke a da ne brišemo cele redove, možemo da navedemo nedefinisane vrednosti.

## 126. Objasniti postupak dekompozicije kao alat za rešavanje problema redundantnosti.
Redundantnost se pojavljuje na mestima na kojima ne postoje prirodne veze izmedju atributa.

Uobičajeno sredstvo za rešavanje rešavanje problema redundantnosti je dekompozicija.

Dekompozicija je zamenjivanje jedne relacije dvema ili više relacija sa po manje atributa tako da zajedno sadrže sve atribute polazne relacije.

Dekompozicija je potpuna ako se na osnovu dobijenih relacija može dobiti polazna.

Dekompozicija čuva funkcionalne zavisnosti ako se iz dobijenih relacija mogu rekonstruisati sve funkcionalne zavisnosti polazne relacije.

## 127. Objasniti funkcionalne zavisnosti?
Neka je R relacija a X i Y neprazni skupovi atributa te relacije.

Kažemo da skup torki r relacije R zadovoljava funkcionalnu zavisnost X → Y ako za svaki par torki t1 i t2 važi:<br>
``t1.X = t2.X  i  t1.Y = t2.Y``
(uopštenje koncepta ključa)

Armstrongove aksiome:
- *refleksivnost* : ``X ⊇ Y ⇒ X → Y``
- *proširivost* : ``X → Y ⇒ (∀Z) XZ → YZ ``
- *tranzitivnost* : ``X → Y ⋀ Y → Z ⇒ X → Z``

Izvedena pravila:
- *unija* : ``X → Y ⋀ X → Z ⇒ X → YZ``
- *dekompozicija* : ``X → YZ ⇒ X → Y ⇒ X → Z``

## 128. Šta su normalne forme? Objasniti suštinu i navesti najvažnije normalne forme.
Normalne forme su specifični oblici relacija koji zadovoljavaju odredjena pravila u vezi funkcionalnih zavisnosti i koji garantuju da neće biti redundantnosti odredjenog tipa.

Najbitnije normalne forme (svaka sledeća zahteva prethodnu):
- *prva* - svaki atribut ima samo atomične vrednosti
- *druga* - ne postoje parcijalne zavisnosti neključnog atributa od ključa
- *treća* - ne postoje tranzitivne zavisnosti neključnog atributa od ključa
- *BCNF* - ne postoje tranzitivne zavisnosti ključnog atributa od ključa

## 129. Šta je normalizacija? Kada se primenjuje? Zašto? Kako?
Normalizacija predstavlja svodjenje relacije na skup relacija koje su u odredjenoj normalnoj formi.

Efektivan algoritam:
- Neka je R relacija koja nije u BCNF (npr.) i neka je X pravi podskup njenih atributa i A jedan atribut koji zavisi od X i tako narušava BCNF. Dekompozicijom delimo relaciju R na relacije R\\A i XA
- Ako dobijene relacije nisu u BCNF, rekurzivno primeniti algoritam

U nekim slučajevima ne postoji dekompozicija u BCNF koja čuva zavisnosti.
