## 143. Navesti najvažnije probleme i teme istraživanja u oblasti DSUBP.

- Projektovanje distribuiranih baza podataka
- Distribuirano izvršavanje upita
- Distribuirano upravljanje metapodacima
- Distribuirana kontrola konkurentnosti
- Distribuirano upravljanje mrtvim petljama
- Pouzdanost distribuiranih SUBP
- Podrška u operativnim sistemima
- Heterogene baze podataka

## 144. Šta su heterogene baze podataka ?

Heterogene baze podataka su DBP koje nastaju spajanjem više postojećih rešenja.
Tada je obično narušena:
  - **homogenost softvera** - jer različite baze rade pod različitim SUBP
  - **homogenost strukture** - jer struktura različitih baza podataka nije usaglašena

I potrebno je rešiti sledeće probleme:
  - **distribuirano izvršavanje upita**
  - **upravljanje metapodacima**
  - **upravljanje konkurentnošću**

## 145. Navesti i ukratko objasniti najvažnije ciljeve pri pravljenju distribuiranih sistema?

- **Konzistentnost** - podrazumeva da sistem funkcioniše kao celina ili ne funkcioniše uopšte.
- **Raspoloživost** - predstavlja odziv sistema u nekim garantovanim granicama.
- **Prihvatanje razdvojenosti** - podrazumeva da sistem prihvata delimične otkaze komunikacije i nastavlja sa radom.

## 146. Objasniti ***konzistentnost*** kao jedan od osnovnih ciljeva pri pravljenju distribuiranih sistema.

Konzistentan sistem funkcioniše kao celina ili ne funkcioniše uopšte. Takodje sva čitanja, na svim čvorovima, moraju da daju isti rezultat. Rezultat operacije(čitanja) nikada ne zavisi od čvora na kome se izvršava.

## 147. Objasniti ***raspoloživost*** kao jedan od osnovnih ciljeva pri pravljenju distribuiranih sistema.

Raspoloživost se definiše kao odziv sistema u nekim garantovanim granicama. Sistem obično nije raspoloživ onda kad je potreban. U vreme kad je raspoloživost najpotrebnija, onda je i najteže ostvariva, zato što je tada sistem najviše opterećen. Ako je sistem raspoloživ kada nije potreban, to nema značaja.

## 148. Objasniti ***prihvatanje razdvojenosti*** kao jedan od osnovnih ciljeva pri pravljenju distribuiranih sistema.

Prihvatanje razdvojenosti podrazumeva da sistem mora da prihvata delimične otkaze komunikacije i da nastavi sa ispravnim radom. Povremeni prekidi komunikacije među čvorovima su neizbežni.

## 149. Navesti teoremu ***CAP*** i ukratko je objasniti.

***Nije moguće definisati sistem koji zadovoljava sve CAP uslove(konzistentnost, raspoloživost i prihvatanje razdvojenosti).***

Moguće je definisati sistem koji zadovoljava dva od ova tri uslova.

## 150. Koji vidovi kompromisa se prave radi prevazilaženja ograničenja koja proističu iz teoreme ***CAP***?

- Odbacivanje prihvatanja razdvojenosti
- Odbacivanje raspoloživosti
- Odbacivanje konzistentnosti
- Ublažavanje uslova
- Zasnivanje sistema na drugačijem skupu uslova
- Projektovanje zaobilaznih puteva

## 151. Objasniti ***odbacivanje prihvatanja razdvojenosti*** kao posledicu teoreme ***CAP***.

Ovo znači da prihvatamo da sistem ne radi u slučaju razdvojenosti.
Prevazilaženje ovog problema je da sve bude na jednoj mašini ili da se višestrukim umrežavanjem razdvojenost svede na minimum.
Mana - oba načina su skupa.

## 152. Objasniti ***odbacivanje raspoloživosti*** kao posledicu teoreme ***CAP***.

Ovo znači da se u slučaju razdvojenosti ne garantuje vreme odziva.
Ovaj problem se smanjuje uspostavljanjem niže sprege među čvorovima.

## 153. Objasniti ***odbacivanje konzistentnosti*** kao posledicu teoreme ***CAP***.

Ovo znači da dopuštamo da isti upit daje različite rezultate na različitim čvorovima.

## 154. Na čemu počivaju alternativni skupovi uslova za projektovanje distribuiranih sistema, koji se uvode radi prevazilaženja posledica teoreme ***CAP***.

Pojmovi iz teoreme počivaju na uobičajenim konceptima rada sa bazom podataka, tj. postoji zavisnost sa osobinama transakcija - ACID. Stoga se definiše drugačiji skup uslova, manje oštar - BASE.

## 155. Navesti i objasniti izmenjen skup uslova integriteta baze podataka - ***BASE***.

- _**B**asically **A**vailable_ - ako sistem nije u potpunosti raspoloživ, čvor može da pokuša da pruži manje pouzdan ili delimičan odgovor, uz odgovarajuću informaciju o tome.
- _**S**oft-state_ - sadržaj čvorova se menja i van odvijanja transakcija, u cilju postizanja konzistentnosti.
- _**E**ventually consistent_ - konzistentnost se ostvaruje, ali ne obavezno u okviru iste transakcije.
